ANOTĀCIJA
Kvalifikācijas darba uzdevums ir izveidot “Drive Wise” platformu, kas nodrošinās plašu automašīnu katalogu īres rezervācijām, kā arī padziļinātu platformas datu rediģēšanas funkcionalitāti administratoriem. Platformas izstrādes mērķis ir nodrošināt intuitīvu īres procesu lietotājiem, marķējumus par sistēmā pieejamajiem automobiļiem, iespēju rezervēt noteiktus laika periodu, saņemt aprēķinu par pakalpojuma izmaksām un pārvaldīt veiktās rezervācijas datus. Frontend izstrādē tika izvēlēts Next.js, kas ļauj efektīvi izstrādāt servera pusē renderētas lietotnes, nodrošinot ātru lapas ielādi un uzlabotu lietotāja pieredzi. Tāpat tika izmantots Tailwind, kas nodrošina ātru un efektīvu stilizāciju. Backend izstrādē tika izmantots TypeScript, kas nodrošina statisko tipizāciju, REST API realizāciju, kopumā uzlabojot koda lasāmību un samazinot kļūdu skaitu izstrādes procesā. Kā datubāze tika izvēlēta PostgreSQL, kas ir pazīstama ar savu uzticamību un spēju apstrādāt lielus datu apjomus. Papildus tika izmantots Prisma ORM, kas atvieglo datu modeļu pārvaldību, kā arī nodrošina efektīvu datu mijiedarbību ar Next.js un PostgreSQL.  Visual Studio Code tika izvēlēta kā izstrādes vide dēļ plašā rīku un paplašinājumu klāsta un valodu atbalsta. Kopumā, tehnoloģiju atlase nodrošina stabilu, ātru un viegli pieejamu lietojumprogrammu izveidi.

Kvalifikācijas darba raksts sastāv no šādām daļām: ievads, uzdevuma nostādne, prasību specifikācija, uzdevuma risināšanas līdzekļu izvēles pamatojums, programmatūras produkta modelēšana un projektēšana, datu struktūru apskats, lietotāja ceļvedis, nobeigums un pielikumi. Ievadā tiek skaidrots, kāpēc ir nepieciešams izveidot minēto programmsistēmu, tās nozīmīgumu un praktisko pielietojumu. Uzdevuma nostādnē ir izklāstīti galvenie kvalifikācijas darba mērķi un specifiskie uzdevumi. Prasību specifikācijā ir definētas sistēmas funkcijas un drošības prasības, kā arī detalizēti aprakstīta informācija, ko sistēma saņem un izsniedz lietotājam. Uzdevuma risināšanas līdzekļu izvēles pamatojumā ir izskaidrots izvēlēto programmēšanas valodu, teksta redaktoru, relāciju datubāžu pārvaldības sistēmu un datu apmaiņas programmu izmantojums sistēmas izveidē. Programmatūras produkta modelēšanas un projektēšanas apskatā tiek pētītas datu plūsmas diagrammas, kas ilustrē sistēmas funkcionalitāti, ER diagrammas datubāzes struktūras vizuaizācijai un sistēmas arhitektūras detalizēts apraksts. Datu struktūru apskats ietver visu datu tabulu struktūras aprakstu un attiecīgo tabulu savstarpējo saistību shēmu. Lietotāja ceļvedī ir izklāstīts sistēmas vizuālais noformējums un sniegti norādījumi par tās efektīvu izmantošanu. Nobeigumā ir apkopota informācija par to, ko darbs ir sasniedzis.

Kopumā kvalifikācijas darba apjoms ir __ lpp., kurā ietilpst __attēli, __tabulas un __pielikumi.
