Mūsdienās ir ļoti svarīgi izmantot tehnoloģijas, lai uzlabotu mūsu dzīves kvalitāti un padarītu ikdienu efektīvāku. Šajā kontekstā vēlos izstrādāt risinājumu - Auto tirdzniecības platforma izmēģinājumu braucienu rezervēšanai.
Pašlaik, bez šīs sistēmas izmantošanas, cilvēkiem, kuriem ir interese iegādāties automašīnu, ir jāsaskaras ar vairākām sarežģītām problēmām. Tirgū pieejamā informācija par automašīnām var būt izkaisīta, nepilnīga un grūti salīdzināma. Lietotājiem trūkst skaidras priekšstata par automobiļu marku un modeļu plašo klāstu, un viņi ir spiesti pavadīt vairāk laika meklējot nepieciešamo informāciju.
Salīdzinot šīs platformas risinājumu ar esošajiem analogiem, ir skaidri novērojamas vairākas priekšrocības:
•	Veho.lv -  piedāvā plašu automašīnu piedāvājumu, taču negarantē ērtu modeļu pārskatu un detalizētus aprakstus par modeļiem un to atšķirībām. Mērķis ir radīt platformu, kas nodrošinātu rūpīgi izstrādātu informāciju un skaidrus modeļu aprakstus, lai palīdzētu lietotājiem veikt labi informētu izvēli.
•	Carwow.co.uk - piedāvā mašīnu iegādes iespējas, taču mājaslapa ir komplicēta un grūti pielietojama. Mērķis ir radīt platformu, kura nodrošināt u vienkāršu un intuitīvu pieredzi, kas padara automašīnu izvēles procesu daudz saprotamāku.
•	Carsandbids.com - izmanto izsoļu modeli, bet tās mājaslapa nepiedāvā pietiekami detalizētus filtrus un intuitīvu satura izkārtojumu. Mērķis ir radīt platformu ar skaidru automašīnu katalogu un konfigurācijas iespējām, lai lietotāji varētu viegli veikt salīdzinājumus un atrast vēlamo transportlīdzekli.

Šī auto tirdzniecības platforma ir paredzēta cilvēkiem, kuri vēlas iegādāties automašīnu, taču vēlas to darīt ar pēc iespējas mazākām šķēršļiem darījuma procesā. Vēlos piedāvāt vienkāršu un intuitīvu veidu, kā pārskatīt automobiļu klāstu, konfigurēt automašīnas pēc personīgiem kritērijiem un rezervēt automašīnu izmēģinājuma braucienam.
